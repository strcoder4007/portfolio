---
title: Google Meet'te Katılımcıların Listesini Alma
description: Toplantınıza kimlerin katıldığını ve ne kadar süre katılım sağladığını Excel formatında kaydetmenin yolları.
header: https://i.imgur.com/RZsmW8C.jpg
tags:
  - eğitim
  - meet
createdAt: 2023-03-10T13:32:52.449Z
---

Uzaktan eğitim döneminin tekrar başlaması üzerine on binlerce öğrenci ve öğretim görevlileri derslerine Google Meet, Zoom, Microsoft Teams gibi platformlar üzerinden devam etmeye başladı. Eğer siz de Google Meet'i bir toplantı yöneticisi olarak kullanıyorsanız ve eğer organizasyonunuz Google'ın Google Workspace Essentials, Business Plus, Enterprise Starter, Enterprise Essentials, Enterprise Standard, Enterprise Plus, Education Plus ve Teaching and Learning Upgrade paketlerinden birine sahip değilse katılımı izleyemediğinizi, ders kayıtları tutamadığınızı ve aynı zamanda katılımcıların listesine de erişemediğinizi fark etmişsinizdir. Bu duruma üçüncü parti araçlarla çözüm üretmek sandığınızdan çok daha basit, işte bu yazıda bunun nasıl olduğunu anlatacağım.

[Google Meet Attendance List](https://chrome.google.com/webstore/detail/google-meet-attendance-li/appcnhiefcidclcdjeahgklghghihfok?hl=tr) adlı Chrome eklentisini tarayıcınıza ekleyerek bundan sonra tarayıcınız üzerinden yapacağınız her Google Meet toplantısı sırasında eklentinin kayıt almasını sağlayabilir, kimlerin ne zaman toplantıya katıldığını, ne kadar süre durduğunu CSV formatında görüşmenin sonunda alabilirsiniz. Eklenti her toplantı sonunda (eğer bu ayarını kapatmadıysanız) sizi kayıtların alındığı sayfaya yönlendirecek ve katılımcı listesine erişebilmenizi sağlayacak.

<smart-figure src="https://i.imgur.com/8aS7w5Q.jpg" border caption="Kayıtların tutulduğu sayfa"></smart-figure>

Bu sayfada listelenen toplantıların yanlarında bulunan "View Participants" tuşuyla o toplantıya katılan kullanıcıların bilgilerine ulaşabiliyor ve bu bilgileri CSV dosyası olarak bilgisayarınıza kaydedebiliyorsunuz.

<smart-figure src="https://i.imgur.com/pvDIV0o.jpg"></smart-figure>

Açılan menüde katılımcıların bilgilerine erişebilir, "Export as CSV" tuşuyla bu listeyi bilgisayarınıza indirebilirsiniz. Ayrıca uygulamanın ücretli sürümünde bu listeleri farklı cihazlar arasında senkronize edebilirsiniz, böylece kendi bilgisayarınızda değilken bile listelerinize erişebilirsiniz.
