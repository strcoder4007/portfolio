---
title: Sitem Artık Açık Kaynak!
description: Yaklaşık bir buçuk yıldır yönettiğim ve içerik girdiğim, sürekli geliştirip bir süre önce Vue'ya geçirdiğim sitemi açık kaynak olarak GitHub üzerinde paylaştım!
createdAt: 2020-11-01T18:08:08.507Z
header: https://i.imgur.com/Rmslq6B.jpg
tags:
  - haber
  - site
related:
  - vue-nuxt-nedir
---

Uzun süre önce hayata geçirdiğim, ilk olarak **eggsy.codes** alan adı altında hizmet vermeye başlayan, botumu kapattıktan sonra yaptığım projeleri listelediğim kişisel sitem, bir süre önce hem sistemsel değişiklikler hem de alan adı değişikliği sonrası daha iyi hâle gelmesi ve son zamanlarda açık kaynak projelere desteğimin artması, ilgimin çoğalması dolayısıyla bu sitemi de, tüm kodları ile birlikte açık kaynak yapma kararı aldım.

Siteyi açık kaynak yapmak, herkesin kodlarına erişip, indirebilmesi, istediği gibi kullanabilmesi ve düzenleyebilmesi anlamına geliyor. Ancak sitenin kodlarını kendi kodları gibi gösteren, lisans kurallarını ihlal ederek kaynak göstermeden paylaşmak/satışa çıkarmak vb. durumlar bugüne kadar siteyi neden açık kaynak yapmamamın en büyük nedenleridir. Ancak, bu durumlara rağmen, özellikle son haftalarda API üzerinde yaptığım çalışmalar (bunun geçmişini GitHub geçmişinden görebilir ve API'nin ne kadar rezil durumda olduğunu kendiniz görebilirsiniz) sonucunda blogun API'ye ihtiyaç duymadan, tamamen `@nuxtjs/content` modülü ile blog kontrolünü yaptığım ve API'yi sadece [Çerçeveli Fotoğraf Oluşturucusu](https://eggsy.xyz/projects/overlay?lang=tr) için tuttuğumdan dolayı artık kodları paylaşmakta benim tarafımca bir sorun yok.

Sitenin kaynak kodlarının açık olması, kodları istediğiniz gibi alıp, istediğiniz işi yapmanız anlamına gelmiyor. Kaynağını açık olarak paylaşmamdaki en büyük sebep, bu alana ilgi duyan herkesin elinde böyle bir kaynak olmasını ve kendilerini bu alanda geliştirmelerini istememdir. Elbette siteyi alıp gerekli düzenlemeleri yapıp kendi sitenizde de kullanabilirsiniz ancak bunları yaparken hiç değilse Vue'yu test etmiş ve deneyimlemiş olmanızı umuyorum.

Sitenin kaynağını indirmek, kodlarına ulaşmak ve nasıl kurulacağını görebilmek için [GitHub deposunu](https://github.com/eggsy/eggsy-website) ziyaret edebilirsiniz. Kurulum aşaması zahmetli ve karışık gelse de, birkaç pratik ve internetten bulacağınız eğitim kaynakları ile tüm sistemi kolayca çözebilirsiniz. Depo, sitenin blog haricindeki tüm sayfaları İngilizce olduğu ve sitenin kaynağının sadece Türk'lerle değil diğer ülkelerdeki insanlarla da paylaşılacağı için İngilizce olarak yazılmıştır. Bu yüzden yazılanları anlamakta zorluk yaşamanız durumunda [buradaki](https://github.com/eggsy/batakkoylu-website) örnek başka bir depoma göz atabilirsiniz. Bu depoda benzer bir başka sitenin kurulumunu Türkçe olarak bulabileceksiniz.
