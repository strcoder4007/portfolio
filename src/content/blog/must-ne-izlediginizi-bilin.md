---
title: "Must: Ne İzlediğinizi Bilin"
description: Must film ve dizi takip uygulaması ile ne izlediğinizi kaydedin, arkadaşlarınızla bağlantı kurun, izleyecek yeni şeyler ve çok daha fazlasını bulun!
header: https://i.imgur.com/LoODgbQ.png
tags:
  - dizi
  - film
  - takip
createdAt: 2022-01-15T16:25:16.635Z
---

Uzun zamandır kullandığım ve işlerimi kolaylaştıran Must uygulaması, film ve dizi severleri bir araya getiren bir sosyal medya platformudur. Platformda onlarca özellik, film ve dizi bilgisi ile beraber oldukça fazla bir kullanıcı kitlesi vardır. Bu kişiler veya arkadaşlarınızla izlediğiniz filmleri, dizileri, bunlara yorumlarınızı ve puanlarınızı gibi birçok şeyi paylaşabilir, iletişim kurabilirsiniz.

### Topluluk

Özelliklerinin ve Must'ı Must yapan en büyük neden topluluk ve bu topluluğun uygulamaya yaptığı katkılardır. Bir profil oluşturup izlediğiniz filmleri ve dizileri işaretleyip profilinizde gösterebilir, izlemek istediklerinizi de izlenecekler listenize ekleyerek profilinizde görünmesini sağlayabilirsiniz.

Platformdaki topluluk, dizilere, filmlere puan verebilir, yorum yapabilir ve incelemelerini bırakabilir. Bir içerik sayfasına girdiğinizde bu içeriğin fragmanını, IMDb puanını, Must kullanıcılarının kaç tanesinin izlemek istediğiniz, izlediğini ve inceleme yaptığını görebilirsiniz. İncelemelere 👍 puan verebilir, daha yukarı çıkmasını sağlayabilir, kendiniz de inceleme yazarak o içerik hakkındaki yorumlarınızı belirtebilirsiniz.

<blog-image-container>
  <smart-figure src="https://i.imgur.com/kUeBCbo.jpg"></smart-figure>
  <smart-figure src="https://i.imgur.com/yzIBuLt.jpg"></smart-figure>
  <smart-figure src="https://i.imgur.com/x0IBPa6.png"></smart-figure>
</blog-image-container>

Sadece rastgele kullanıcılarla değil, uygulama içerisinde takip edeceğiniz kişiler ve arkadaşlarınız sayesinde de o kişilerin baktığınız içeriğe verdiği puanı ve incelemesini görebilirsiniz. Bildirim sayfasına da anlık olarak düşen "X şu içeriği izledi", "X şu içeriği izlemek istiyor" gibi bildirimler ile de takip ettiğiniz kişilerin durumunu takip edebilirsiniz.

### Öneriler

Must, ana sayfasında ve Keşfet sayfasında sizlere birçok içerik önerebilir. Ana sayfada, yeni çıkacak olan, çok konuşulan gibi içeriklere ulaşabilir, bunların fragmanını izleyebilir, izlenecekler listenize ekleyebilir veya arkadaşlarınızla paylaşabilirsiniz. Her hafta güncellenen bu sekme ile eğer "bu gece ne izlesem" diye düşünüyorsanız bu sekmeden birkaç fikir edinebilirsiniz.

<blog-image-container>
  <smart-figure src="https://i.imgur.com/aHoMnzV.jpg"></smart-figure>
  <smart-figure src="https://i.imgur.com/pMxcSeG.jpg"></smart-figure>
  <smart-figure src="https://i.imgur.com/AeV48bn.jpg"></smart-figure>
</blog-image-container>

Keşfet sayfasında da önceki izlediğiniz ve puan verdiğiniz filmlere göre "Size özel" başlıı altındaki içerikleri görebilir, popüler olan, fragmanlar ve sinemada olan filmler gibi içerikleri de görebilirsiniz.

### Koleksiyonlar

Must, aynı zamanda sürekli olarak güncellediği koleksiyonlarla da birçok başlığı tek bir paket halinde sizlere sunabilir. Bu listeler "IMDb üzerindeki en iyi 100", "Altın Küre Kazananları 2022" gibi birçok farklı başlıkta sunulur. Bu koleksiyonu beğenebilir, listedeki içeriklere göz atabilir veya arkadaşlarınızla paylaşabilirsiniz. Aynı zamanda beğendiğiniz listeler arkadaşlarınıza bildirim olarak gidecektir.

<blog-image-container>
  <smart-figure src="https://i.imgur.com/BygZQxD.png"></smart-figure>
  <smart-figure src="https://i.imgur.com/rF7vxwQ.jpg"></smart-figure>
</blog-image-container>

### İçerik Bulma

İçerik bulmak Must'da oldukça kolaydır, aradığınız içeriği ismiyle, oyuncusuyla veya türüyle arayabilirsiniz. Eğer aklınızda izleyecek bir şey yoksa ve önerilen içerikleri beğenmediyseniz, arama kısmından bir tür seçebilir ve sonuçları görebilirsiniz. Aynı zamanda popüler oyuncuları, o oyuncuların Must'daki hayranlarını, ortalama puanlamasını ve o oyuncunun kaç filminden kaçını izlediğinizi görebilirsiniz.

<blog-image-container>
  <smart-figure src="https://i.imgur.com/HMLiAl8.jpg"></smart-figure>
  <smart-figure src="https://i.imgur.com/C2KDnHg.jpg"></smart-figure>
</blog-image-container>

Bu ve bunun gibi birçok küçük ayrıntı ile izlediğiniz filmlerin ve dizilerin takibini yapmanızı kolaylaştıracak Must uygulamasının sitesine [buradan](https://mustapp.com/) ulaşabilir, beni takip etmek isterseniz benim profilime de [buradan](https://mustapp.com/@eggsydev) ulaşabilirsiniz.
