---
title: Discord Server Templates Yayında!
description: Üç kişi olarak giriştiğimiz, bugüne kadar (kendi) yaptığım en büyük proje olan Discord Server Templates, sonunda yayına geçti!
tags:
  - discord
  - server
  - templates
createdAt: 2020-07-10T14:11:42.334Z
related:
  - discord-sunucum-yenilendi
---

<blog-notification>Discord Server Templates projesi, [Discords.com](https://discords.com/templates) projesi ile birleşmiş ve tüm sorumluluk karşı tarafın yönetici ekibine devredilmiştir.</blog-notification>

Bu yazıyı her ne kadar proje yayınlandıktan birkaç hafta sonra yazıyor olsam da, yeni projemizi bu yazı ile daha da detaylandırmak istiyorum. Projemizin ismi Discord Server Templates, kısaca DCST... Bu projeye C4Navar, Eri ve ben ortak olarak girdik ve her birimiz işin bir bölümünü paylaşıp sonunda bu güzel siteyi ortaya çıkardı. C4Navar API'yi, Eri Discord botunu hallederken, ben de sitenin kendisini hallettim. Yaklaşık 2 ay süren bir çalışmanın sonunda yayınladığımız proje, projenin Discord sunucusunda oldukça fazla ilgi gördü ve beğenildi. İlk haftalar test ettiğimiz sitede bizi ciddi anlamda üzecek herhangi bir soruna rastlamamamız bizi oldukça rahatlattı. Site oldukça hızlı çalışıyordu ve herhangi bir sorun yaşanmamıştı...

### Nedir bu DCST?

Yukarıda kısaca açıklaması verilen bu proje, bildiğiniz büyük Discord bot listeleme siteleri gibi, Discord'un son güncellemelerinde yayınladığı "Sunucu Şablonları" özelliğini temel almaktadır. Bu özellik ile sunucunuzdaki kanalların, rollerin ve bunların ayarlarının bir kopyasını alıp, link ile arkadaşlarınıza atıp onların da tıpkı sizinki gibi bir sunucu oluşturmasını sağlıyordunuz. Bu özellik Discord tarafından ücretsiz ve herhangi bir abonelik (Nitro vs.) gerektirmeden kullanıma sunulduğu için oldukça ilgi görmeyi başarmıştı. Biz de bu fırsatı değerlendirip hemen alan adını alarak çalışmalara başladık...

<smart-figure src="https://i.imgur.com/m64yr7b.jpg"></smart-figure>

İş bölümleri paylaştırıldıktan sonra herkes kendi kısmını yapmaya başladı ve yaklaşık 2 aylık süren bir çalışma sonrasında eski Eri's Labs Discord sunucusundakileri de sevindiren bir gelişmeyle yeni projemizi duyurduk... Sunucudakiler projeyi sıcak karşıladı ve hemen kendi şablonlarını oluşturarak siteye eklemeye başladılar. Aldığımız geri dönüşlerle sitedeki birkaç hatayı çözüp birkaç yenilik ve özellik ekledik. Birkaç hafta boyunca böyle devam eden serüven şu an hâlâ sorunsuz bir şekilde devam ediyor. Eğer sizinde paylaşmak istediğiniz bir şablonunuz var ve bunu koyacak, herkesin kolayca ulaşabileceği bir yer arıyorsanız sitemize buradan ulaşabilirsiniz.
Sitenin sizlere sunduğu en güzel özellikler neler?
Site, öncelikle kendi sitemde ve yaptığım tüm web projelerimde kullandığım Nuxt ile yapıldı. Bu yüzden oldukça hızlı bir kullanıcı deneyimi sunarken oldukça kullanıcı dostu bir arayüz de sağlıyor. Arayüze kolayca alışabilir, kendi şablonlarınızı kolaylıkla ekleyip düzenleyebilirsiniz. Bunun yanında aşağıdaki özellikleri de eklemeyi unutmadık;

- Sadece yeni sunucularda kullanmak yerine, şablonlarımızı hâlihazırda var olan sunucularınızda da kullanabilesiniz diye bir Discord botu! Bu bot ile Discord'un tek izin verdiği yöntem olan sadece yeni sunucu ile şablon kullanma yönteminin yanı sıra, bir de botumuz ile yeni sunucu açmadan, varolan sunucunuzun üzerine kurulum gerçekleştirebilirsiniz.
- Site çapı animasyonlar! Sitede gireceğiniz sayfaların neredeyse hepsi, kullanıcı deneyimini artırmak için animasyonlarla "şenlendirildi". Tatlı ve hızlı animasyonlarla sitede gezerken yepyeni bir deneyim yaşayacaksınız.
- Şablonları oylama! Sevdiğiniz şablonları haftada birer defa oylayarak şablona desteğinizi gösterin ve "En İyi Şablonlar" sayfasına çıkmaya çalışın!
- Doğrulanmış, partner ve resmi şablonlar! Yukarıdaki ekran görüntüsünden de gördüğünüz gibi Discord'un bu özelliği duyururken kullandığı şablonları da sitemizde barındırıyoruz. Bunun gibi bazı partner şablonları ve bizzat site sahipleri tarafından doğrulanmış kişilerin şablonlarına da yer veriyoruz!
- Açık ve koyu tema seçeneği! İster açık, ister koyu temayı kullanın, her ikisi de birbirinden güzel!
- Etiketler! Şablonlarınıza etiket ekleyerek diğerlerinin bulmasını kolaylaştırın!
- Güvenlik! Site tamamiyle Discord ile alakalı olduğu için ek herhangi bir üyelik gerektirmiyoruz! Sadece varolan Discord hesabınızla giriş yapıyor ve bizim sitemizde de hesabınızı açıyorsunuz, bu kadar basit! Şablonların güvenliği için de her girişinizde sadece size özel, belli bir süreye sahip anahtara sahip oluyorsunuz. Bu anahtarı kimseye vermeyin 😉
- PreMiD servisi ve partnerliği! Sitemizin kendine ait bir PreMiD servisi de var! Bu sayede sitemizde gezerken arkadaşlarınıza hangi şablona baktığınızı veya sitede hangi sayfada gezindiğinizi uğraşmadan belli edebileceksiniz! Üstelik bunun için PreMiD mağazasına gitmenize bile gerek yok! PreMiD ile yaptığımız partnerlik sayesinde siteye girdiğiniz zaman servisimiz otomatik olarak sizin eklentinize eklenecek ve kullanmaya hazır hâle gelecektir!

Bu ve bunun gibi yenilikleri sürekli getirmeye devam ettiğimiz sitemize buradan ulaşabilir, [buraya](https://discordtemplates.com) tıklayarak da Discord sunucusuna girebilirsiniz.
