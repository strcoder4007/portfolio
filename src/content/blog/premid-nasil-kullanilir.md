---
title: PreMiD Nasıl Kullanılır?
description: İnternet sitelerinde yaptığınız, izlediğiniz veya dinlediğiniz aktiviteleri Discord profilinize yansıtan PreMiD nasıl kullanılır?
header: https://i.imgur.com/J4L9Wbz.jpg
tags:
  - premid
  - discord
createdAt: 2021-05-16T19:55:27.440Z
---

<blog-notification>Bu gönderi, eskisi düzenlenerek yeniden oluşturulmuş ve baştan yazılmıştır. Güncel PreMiD özelliklerinden ve hatalarının çözümünden bahsedildiği için yazıyı tekrar okumak isteyebilirsiniz.</blog-notification>

PreMiD uygulaması, yüz binlerce kişiye hizmet veren, neredeyse herkesin bulunduğu sunucularda en az 2 kişinin kullandığı uygulamadır. Bu uygulamanın amacı, internet (YouTube, Netflix gibi) sitelerinde yaptığınız, izlediğiniz veya dinlediğiniz şeyleri Discord profilinizde göstermektir. Göstereceği bilgileri eğer servis destekliyorsa ayarlayabilir, YouTube'da veya Netflix'de ne izlediğinizden, WhatsApp'da kiminle mesajlaştığınıza kadar gösterebilirsiniz.

### PreMiD güvenli mi, veya yasak mı?

PreMiD projesi internet sitesinden, tarayıcı eklentisine, uygulamasına, Discord sunucusundaki bota kadar açık kaynak ve birden çok kişinin katkıda bulunarak geliştirdiği açık kaynak bir projedir. Eğer mağazadaki sürüme güvenmiyorsanız kaynağından indirip, kodları kendiniz görüp derleyebilir ve kendi sürümünüzü kullanabilirsiniz. Ayrıca bu programın yüz binlerce kişinin kullandığını da söylemeden geçmeyelim.

### PreMiD nasıl çalışır?

PreMiD, iki parçadan oluşur. İlki tarayıcı eklentisi, diğeri ise masaüstü programıdır. Bunlardan herhangi biri olmazsa PreMiD işlem yapamaz. Böyle olmasının nedeni ise tarayıcıdan direkt olarak Discord'a bilgi aktarılamamasıdır, bu yüzden PreMiD, tarayıcıdan kendi programına bilgi aktarır, program da bu bilgiyi Discord'a gönderir. Sistem bu şekilde çalışır, yani PreMiD'i kullanmak için her ikisini de yüklemeniz gerekmektedir.

### PreMiD nasıl indirilir?

PreMiD'i indirmek için internet sitesindeki "[İndirmeler](https://premid.app/downloads)" sayfasını ziyaret edebilirsiniz. Eğer tarayıcınızın dili Türkçeye ayarlıysa, PreMiD'in sitesini de Türkçe göreceksiniz. Program, eklenti ve internet sitesinin tamamı Türkçeyi desteklemektedir. Siteye girdikten sonra iki ayrı bağlantı göreceksiniz. Birinde **uygulama**, diğerinde ise **eklenti** yazacaktır. Bir önceki başlıkta da belirttiğim gibi, her ikisini de indirmeniz gerekmektedir. PreMiD'in sitesi otomatik olarak sisteminizi bulmaya çalışacak ve sizin tıklamanız gereken kutuları işaretleyecektir. Eğer bir yanlışlık olursa, burada bulunan seçeneklerden kendi işletim sisteminizi ve tarayıcınızı seçerek işleminize devam edebilirsiniz.

<blog-notification>PreMiD **Opera**, **Safari**, **Firefox**, **Edge**, **Chrome**, **Linux**, **Mac** gibi bilindik tüm sistemler üzerinde çalışmaktadır. Eğer herhangi bir sorunla karşılaşır veya sormak istediğiniz bir şey olursa PreMiD'in Discord sunucusuna katılabilir ve destek alabilirsiniz.</blog-notification>

---

Bu kısımda ise PreMiD'de bilinen bazı hataları ve bilmeniz gereken ayrıntılardan bahsedeceğim. Bu yazıyı daha sonra bağlantı olarak gönderip insanlara yardımcı olmak isterseniz başlıkların üstüne tıklayabilir ve başlığa giden direkt bağlantıyı kopyalayabilirsiniz.

### PreMiD uygulamasını indirdim ancak herhangi bir şey açılmadı?

PreMiD uygulaması sadece eklenti ve Discord arasındaki haberleşmeyi aktaracağı için herhangi bir arayüze veya ayarlara sahip değildir. Eğer PreMiD'in simgesini görev çubuğunuzda görüyorsanız bu PreMiD'in çalıştığı anlamına gelir.

<smart-figure src="https://i.imgur.com/PQ0OXHL.gif" caption="PreMiD'i görev çubuğunda gösteren resim"></smart-figure>

### Profilimde herhangi bir şey görünmüyor?

Eğer PreMiD'i başarıyla kurduğunuza inanıyor, eklentinin üzerinde sarı bir ünlem işareti uyarısı almıyorsanız, programın da çalıştığından eminseniz fakat hâlâ profilinizde bir şeyin olmadığını söylüyorsanız, Discord Kullanıcı Ayarları kısmındaki "Oyun Etkinliği" sekmesinde bu ayarın açık olduğundan emin olun.

<blog-notification type="warning">Eğer PreMiD'in çalışması için bu sayfada tarayıcınızı, oyununuzu veya kullandığınız programı eklerseniz, bu yaptığınız PreMiD'in çalışmasını engelleyecektir. Lütfen el ile bir şey eklemeyin, PreMiD çalıştığında sizin herhangi bir ayar yapmanıza gerek yoktur.</blog-notification>

<smart-figure src="https://i.imgur.com/PApLvyb.png" title="Kullanıcı ayarlarındaki Oyun Etkinliği sayfası"></smart-figure>

### Discord yönetici olarak mı çalışıyor?

PreMiD uygulaması, eğer Discord'u yönetici olarak çalıştırıyorsanız Discord'a bilgi aktarımı yapamayacaktır. Lütfen Discord'u yönetici olarak çalıştırmayın.

### Hiçbir şey işe yaramıyor mu?

Bilinen tüm çözüm yöntemlerini ve daha fazla ayrıntıyı içeren PreMiD sorun çözüm sayfasına [buraya](https://docs.premid.app/tr/troubleshooting) tıklayarak erişebilirsiniz. Sayfa Türkçe olduğundan endişe etmenizi gerektirecek bir durum yoktur, sayfaya girebilir ve buradaki adımları deneyerek sorununuzun çözülüp çözülmediğini kontrol edebilirsiniz. Eğer sorununuz devam ediyorsa PreMiD'in Discord sunucusuna girip bir destek bileti oluşturabilirsiniz.
